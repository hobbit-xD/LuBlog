---
title: "LùBlog, cos'è ?"
date: 2019-10-19T18:57:12+02:00
description: "Ebbene sì, se state leggendo questo articolo vuol dire che “lùpodcast” è diventato anche “lùblog”. Ma facciamo un passo alla volta."
categories: ["presentazione","saluti"]
dropCap: true
displayInMenu: false
displayInList: true
draft: false
resources:
- name: featuredImage
  src: "notes-img.jpg"
  params:
    description: "lublog-presentazione"
---

Ebbene sì, se state leggendo questo articolo vuol dire che “lùpodcast” è diventato anche “lùblog”. Ma facciamo un passo alla volta. 

Negli ultimi due anni, specialmente negli Stati Uniti, abbiamo assistito all’esplosione dei podcast, degli audiolibri e del parlato in generale.<br>
**Oggi** podcast e video su internet rappresentano per molte persone quello che la televisione è stata, e purtroppo ancora è, per i nostri genitori e nonni, **il loro quotidiano**. Dico purtroppo perché la televisione ha veramente instupidito milioni di italiani (**e ci sono studi che lo dimostrano, vero Mediaset?**), quindi quando mi trovo a tavola con un parente che mi ripete il notiziario della sera prima mi incazzo, e non poco. 

> Carmelo Bene direbbe: 
> “Si informi, ma soprattutto si disinformi!”. 


Mi spiace veramente quando dico agli anziani in giro che informarsi oggi è un dovere. Non ci sono scuse: <cite>“Se riesce a farlo Chomsky con 90 anni può farlo benissimo qualsiasi vecchietto sulle panchine ai giardini comunali, può farlo anche tuo nonno!”</cite>.

**Ovviamente** sappiamo benissimo tutti che tuo nonno non è Chomsky, nemmeno il mio lo è, e rimanere costernati da tutta la situazione è quanto di più naturale ci possa essere. Quindi, parlando da Millennial, non solo siamo una generazione “sfigatiella” (qui cito il maestro Dj Shocca riferendomi allo slang fenomenale tirato fuori nell’intervista a Down With Bassi), ma dobbiamo **inevitabilmente** assumerci la responsabilità di educarli e alfabetizzarli al presente. Altro che pubblico di giovani, il “lùpodcast” vorrebbe avere un pubblico di anziani, ci rivolgiamo sul serio alla geriatria, non scherzo. 

Abbiamo **pensato così** di affiancare un blog al canale <mark>[YouTube](https://www.youtube.com/channel/UCZ82WRpnuK4CUyfiNnku2dg)</mark> proprio per cercare di essere fruibili tramite diversi medium: audio, video e scritto. Il podcast nasce come registrazione audiovisiva dei podcast mentali che noi tutti ci facciamo: a me personalmente serve per fissare pensieri, elaborare idee ed averle disponibili in più formati. Ovviamente le idee ed i pensieri vanno discussi, o con noi stessi o con altre persone, ed è proprio questo quello che avviene nel “lùpodcast”.

Se mi vedete da solo, è perché in realtà sto discutendo con me stesso, e se siamo in gruppo stiamo sempre discutendo con noi, ma anche con altri. La figata è che abbiamo deciso di aprire le **nostre** discussioni interiori ad altre persone. Quello che cerchiamo è il dialogo. L’idea è quella di poter far diventare i nostri podcast mentali i vostri podcast mentali.

Vogliamo entrarvi in testa cercando di lasciarvi qualcosa, **che sia un concetto su cui riflettere o un input sul quale sviluppare un altro discorso completamente nuovo**.
